Зі Львова зроблять Донецьк



У Львові  Громадські слухання щодо проекту цього будівництва відбулись у міськраді в понеділок. Екологи б’ють на сполох, адже , тобто, може суттєво зашкодити довкіллю нашого міста. 


Цікаво, що відповідно до нового генерального плану розвитку Львова, будувати підприємства 1-го та 2-го класу небезпеки у Львові не доцільно, ба більше — треба винести вже існуючі виробництва такого класу за межі міста. Втім, новий генплан, на розробку якого, до слова, місто витратило чималу суму, схоже, нікого не цікавить, і рахуватися з ним наміру не мають. Адже ФОРМАЛЬНО цей генплан, що до осені планують затвердити, наразі не має жодної сили. Тим часом чиновники сьогодні послуговуються генпланом, затвердженим наприкінці 80-х років, який дозволяє будівництво такого заводу...

Небезпечне сусідство
Цікаво, завод ТзОВ “Онур Конструкціон Інтернешнл” матиме сусідом ще одне, таке ж шкідливе виробництво. Адже, за словами головного спеціаліста інституту “Містопроект” Віталія Дубини, “Ще одне комунальне виробництво асфальтобетону буде відділене від проектованого лише гаражним кооперативом. Звісно, якщо враховувати лише відстань до найближчої забудови, що становить понад кілометра, то ФОРМАЛЬНО це не є порушенням закону, і ФОРМАЛЬНО там можна побудувати навіть 10 таких заводів. Але ж сумарний наслідок буде невтішний”, — стверджує він.


Будувати підприємства першого та другого класу небезпеки в нашому місті не можна через особливості клімату, вважають експерти. “Кліматичні умови Львова для розсіювання в атмосферу шкідливих викидів є несприятливим, тобто викиди не розсіюються в атмосфері, а притискаються до землі”, — пояснює головний спеціаліст інституту “Містопроект”. За його словами, перепад температур і те, що центр міста розташовано нижче, ніж інші райони міста, спричиняє до того, що забруднюючі речовини, які викидають на периферії міста рухаються в його центр: “У таких умовах, у центрі ситуація в кілька разів гірша, порівняно з іншими районами. На підставі таких факторів новим генпланом було прийняте рішення про обмеження розміщення об’єктів у Львові зі шкідливими викидами в атмосферу. Окрім того, переважають у Львові західні та північно-західні вітри, отже, всі викиди з промзони в Рясному переміщатимуться у центральну частину міста”, — переконує пан Дубина. 

За його словами, саме тому свого часу влада відмовилася від ідеї будівництва у цій частині міста ливарного заводу. Однак наших нинішніх чиновників, схоже, такими дрібницями не злякаєш — треба готуватися до Євро, заробляти гроші, продавати ділянки, будувати заводи та дороги...”Промисловості в місті практично немає, а Львову треба розвиватися”, — стверджує керівник відділу економічного розвитку Львівської міської ради Вікторія Довжик. За її словами, існуюче шляхово-ремонтне комунальне підприємство ні за кількісними, ні за якісними показниками потребу для будівництва доріг до “Євро-2012” не задовольняє. 


Попри те, що тема мала б бути цікавою та резонансною, громадські слухання щодо будівництва заводу проходили надзвичайно скромно та, можна сказати, навіть “по-домашньому” і серед своїх. Відбувалися вони у малій сесійній залі. Для тих, хто не знає — у цю кімнату можна запросити щонайбільше три десятки осіб. Відтак, очевидно, в міській раді приходу “широкої громадськості” не очікували. Та навіть цього приміщення для “громадських” слухань було забагато... адже участь у них взяли лише 11 осіб. Однак навіть з-поміж них більшість — представники проектанта та замовника і чиновники міськради, що прийшли захищати бізнес, а не людей. “Люди б прийшли... вони просто не знали!” — стверджує пані Наталя, мешканка Рясного, яка про захід дізналася від мене особисто. За її словами, ані її сусіди, ані рідні про “громадські слухання” та побудову небезпечного виробництва коло їх осель не знають. Певно, і про громадські слухання громаді повідомили лише для галочки.

Наталя ГОРБАНЬ
 Опубліковано : 20.05.10