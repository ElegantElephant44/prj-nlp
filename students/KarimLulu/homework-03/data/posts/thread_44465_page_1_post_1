раження, відверто кажучи, не схожі на замилування, радше на розчарування. “Блаженні від горілки нічні гульвіси і бронзові національні герої, які звідусіль суворо слідкують за тобою. Львів переживає перехідний період між новими часами і совковими рудиментами”, - пише Андрес Вюслінґ.

«Провінційне місто із бюргерським шармом»

 Вони наче маяки в морі мороку. Перед прилавком вишикувалася черга - люди купують свою пайку горілки з бутербродом із оселедцем і цибулею. Далі зручненько влаштовуються біля загвинчених столів на загвинчених табуретках. У повітрі тремтить зваблива суміш алкогольних випарів, цигаркового диму і солодкавої музики. Надворі суботня ніч. Львів видається провінційним містом із бюргерським шармом. Його старе місто, занесене до світовоъ спадщини ЮНЕСКО, нагадує про українсько-польсько-єврейсько-вірменсько-австрійсько-радянську перетасовану історію. 

 У старих міських кварталах гарячу воду подають лише шість годин на добу. До віддалених районів, коли їм заманеться, курсують трамваї – приблизно раз на 15 - 20 хвилин. Вони старі, пошарпані й постійно переповнені. Перед ними паркують бундючні чорні лімузини, в яких залишаються на варті норовливі водії.

Пам’ятники національних героїв

Посеред проспекту Свободи вивищується пам’ятник національного письменника Тараса Шевченка. Це монумент українській історії, похмурий і масивний. Послання таке: Україна – незалежна країна, в неї власна історія та майбутнє. Бронзовий велетень не може приховати свого походження з радянської традиції. Поряд із ним – виразна стела із зображенням історичних і міфічних сцен.

У Львові сила-силенна пам’ятників. Від початку незалежності по місту наставили купу статуй. Скрізь вони дивляться тобі услід серйозним поглядом. Ані місцеві жителі, ані туристи у прогулянках по місту не можуть їх уникнути: поети, співаки, політики і терорист Степан Бандера. До славетного кола належить прославлена на весь світ своїм сопрано Соломія Крушельницька. Її позолочений бюст красується у фойє Оперного театру. Популярним є художник- аутсайдер Єпіфаній Дровняк (Никифор) із натертим до блиску піднятим угору вказівним пальцем. 

. Ця думка, схоже, в основному полягає у прозахідності та антисхідності. Її вершечок – на позір антирадянський,  Разом з тим, всі українці розмовляють російською і далеко не всі – українською. Оксана, молода й обізнана екскурсовод, пояснює розбрат у країні так: “На сході вони були 600 років під російським пануванням, а на заході – лише 60”. 

Грюндерство та радянський шарм

Львів ніколи не стояв на місці. У ХІХ столітті тут відбувся прорив до сучасності, проявившись у промисловості й торгівлі. Свідченням тієї доби є готель “Жорж” на площі в центрі міста, елегантна архітектурна пам’ятка часів грюндерства (епоха створення численних фірм і підприємств із метою спекуляцій та іншого роду махінацій). Тут ночував Бальзак. Широко розкинуті сходи ще пам’ятають блиск того світу на марґінесах Австро-Угорської монархії. Номер готелю відгонить в’язким духом “совка” - великий, але порожній холодильник, вузьке чернече ліжко з вовняною ковдрою, громіздка шафа. На коричневому войлочному покритті брежнєвських часів причаїлися підступні мікроби. 

2012 року Україна з Польщею мають прийняти чемпіонат Європи з футболу. Серед міст проведення матчів є Львів. Навряд чи доти відбудеться масштабна модернізація міської інфраструктури, проте з оновленням готелю “Жорж” можна було б впоратися.