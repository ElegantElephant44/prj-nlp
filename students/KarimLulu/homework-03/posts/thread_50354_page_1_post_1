Про кадрові зміни у львівській міліції повідомив начальник ГУ МВД у Львівській області Михайло Цимбалюк. За його словами, підставою для звільнення всього особового складу МРЕО ДАІ Львова, включаючи начальника, було виявлення недообліку до бюджету у розмірі 9,5 млн. грн.

 "Я доки не коментуватиму цієї кримінальної справи, але скажу, що зараз цю справу вивчають і згодом вона буде передана до Генеральної прокуратури  України", - заявив Цимбалюк.

Начальник міліції області навів один приклад нанесення державі збитку працівниками МРЕО. За його словами, працівники цього відділу занижували оцінку вартості транспортних засобів. Так, якщо автомобіль коштував 100 тис. грн., то до Пенсійного фонду повинно було відраховуватися 25 тис. грн., а на ділі виплачувалися всього 2 тисячі. Крім того, у відділі були зареєстровані транспортні засоби, власники яких проживали на території інших областей.

Також, за інформацією  Цимбалюка, подав рапорт про звільнення начальник Львівського міського управління МВС Ігор Тикало. За словами головного міліціонера Львівської області, до начальника міської міліції були серйозні претензії, зокрема по контролю над криміногенною ситуацією у Львові, співпраці з органами місцевої влади у частині забезпечення райвідділів Львова належними приміщеннями. Крім того, Тикало не зміг налагодити системну роботу зі своїми підлеглими.

Цимбалюк зазначив, що зараз розглядається кілька кандидатур на посаду начальника львівської міліції. Він також повідомив, що запропонує Тикалу посаду вільнонайманого співробітника, оскільки хоче використати його майже 40-річний досвід роботи у міліції.

За словами Цимбалюка, в обласному, районних і міських управліннях міліції Львівської області проведені ротації. Він повідомив, що рапорт про відставку написав начальник відділу по боротьбі з незаконним обігом наркотиків Василь Дзвінник. Цимбалюк не виключив, що цю посаду обійме представник з центрального апарату МВС у Києві. Як повідомлялося, у Львові за підозрою у здирництві затриманий  начальник Шевченківського райвідділу міліції, співробітник Управління СБУ, а також ще один співробітник міліції і підприємець.




І кого на взамін поставлять ?