Працівники хімічної лабораторії львівського КП "Адміністративно-технічне управління" провели експрес-аналізи для визначення забруднення повітря та водойм. Протягом минулого року вони обстежили 44 перехрестя, здійснивши більш нж 700 вимірювань.

Про це журналістам повідомила директор КП Інна Свистун.

Як показали результати, перехрестями зі значним перевищення гранично допустимих норм концентрації забруднюючих речовин є пр. Чорновола – вул. Під Дубом та вул. Личаківська – вул. Пасічна. Найменш забрудненим викидами від автотранспорту є повітря на перехрестях: вул. Шевченка – вул. Єрошенка, вул. І.Франка – вул. Зелена, вул. Січових Стрільців – вул. Словацького, вул. Городоцька – пл. Кропивницького, вул. Городоцька – вул. Бандери, вул. Городоцька – вул. Фурманська, вул. Городоцька – вул. Шпитальна та пр. Свободи – вул. Торгова.